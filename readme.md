---
title: Εφαρμογή ηλεκτρονικής υποβολής αναφορών
---

# Γενική Περιγραφή

Η διαδικτυακή Εφαρμογή αποτελεί ένα εμπιστευτικό κανάλι ηλεκτρονικής
υποβολής αναφορών. Παρέχει ένα ασφαλές περιβάλλον για τους υπαλλήλους
επιχειρήσεων ή άλλων οργανισμών που επιθυμούν να αναφέρουν παραβάσεις,
απάτες ή άλλες παρατυπίες που σχετίζονται με τον εργασιακό τους χώρο.

Οι χρήστες μπορούν να υποβάλουν αναφορές επώνυμα ή ανώνυμα μέσω της
Εφαρμογής, παρέχοντας λεπτομερείς πληροφορίες και αποδείξεις σχετικά με
την παραβίαση. Η Εφαρμογή διασφαλίζει την εμπιστευτικότητα και την
ασφάλεια των αναφέροντων, προστατεύοντας τους από αντίποινα ή εκδίωξη.
Οι αναφορές γίνονται διαθέσιμες μόνο στο εξειδικευμένο προσωπικό του
οργανισμού που αναλαμβάνουν τη διερεύνηση των ισχυρισμών και τη λήψη των
απαραίτητων μέτρων.

Η Εφαρμογή αυτή συμβάλλει στη διατήρηση της διαφάνειας και της
επιχειρησιακής ευθύνης.

# Χαρακτηριστικά εφαρμογής

-   Ο κώδικας της εφαρμογής είναι open source.

-   Οι αναφορές μπορούν να γίνονται είναι είτε ανώνυμες, είτε επώνυμες.

-   Η διαχείριση των υποθέσεων γίνεται από την κονσόλα διαχείρισης, μια
    web σελίδα στην οποία έχουν πρόσβαση μόνο οι υπεύθυνοι του
    Οργανισμού, που έχουν οριστεί για αυτό το σκοπό.

-   Δυνατότητα διαλόγου μεταξύ υπευθύνου και καταγγέλλοντος ακόμα κι αν
    η αναφορά είναι ανώνυμη.

-   Ειδοποίηση υπεύθυνου και καταγγέλλοντος σε περίπτωση νέων μηνυμάτων
    ή εξελίξεων σχετικά με την κάθε υπόθεση.

# Web σελίδες Εφαρμογής

Η χρήση της Εφαρμογής γίνεται από τις παρακάτω διακριτές ιστοσελίδες. Τη
σελίδα καταγγελιών που απευθύνεται στους χρήστες και το Dashboard
(κονσόλα) διαχείρισης που απευθύνεται στους υπεύθυνους του Οργανισμού.

## Σελίδα καταγγελιών

Η **σελίδα καταγγελιών** είναι μια ιστοσελίδα η οποία δίνει τη
δυνατότητα στους χρήστες να υποβάλλουν μια νέα αναφορά, καθώς και να
δουν την εξέλιξη κάποιας αναφοράς που έχουν ήδη υποβάλλει.

Αυτή η σελίδα μπορεί να παρασχεθεί με δύο τρόπους στον Οργανισμό, οι
οποίοι μπορεί να χρησιμοποιηθούν παράλληλα.

1^ος^ τρόπος: Σελίδα σε δική της διαδικτυακή διεύθυνση

Ένα παράδειγμα βρίσκεται στη διεύθυνση <https://europe-west3-whistleblowing-app.cloudfunctions.net/whistle/home?company=NCWt4jXdnzQ5z19vaX9q>.
Σε αυτήν την περίπτωση, ο Οργανισμός θα πρέπει να δημοσιεύσει το link
της διεύθυνσης αυτής στον ιστότοπό του, ώστε να είναι διαθέσιμος στους
χρήστες. Κάνοντας κλικ στο link, οι χρήστες θα οδηγούνται στη σελίδα
καταγγελιών.

Επιπρόσθετα, για επιπλέον ανωνυμία, η σελίδα αυτή θα είναι προσβάσιμη
και μέσα από το δίκτυο TOR (με το δικό της link σε .onion domain). Για
την πρόσβαση στη σελίδα στο δίκτυο TOR, ο χρήστης θα πρέπει να
χρησιμοποιήσει έναν ειδικό browser (όπως ο TOR Browser). To δίκτυο TOR
είναι ένα δίκτυο στο οποίο καθίστανται μη διαθέσιμα τα διαδικτυακά ίχνη
των χρηστών (όπως η διεύθυνση IP που χρησιμοποιήθηκε κατά την αναφορά).

2^ος^ τρόπος: Σελίδα ενσωματωμένη στον ιστότοπο του Οργανισμού

Σε αυτήν την περίπτωση, η φόρμα καταγγελιών θα εμφανίζεται στον ιστότοπο
του Οργανισμού και ο χρήστης δεν θα χρειάζεται να τον εγκαταλείψει ώστε
να υποβάλλει την αναφορά του. Αυτό έχει το πλεονέκτημα ότι η φόρμα
υποβολής θα εμφανίζεται με τον τρόπο που επιθυμεί ο Οργανισμός, δηλαδή
με το στιλ, τα χρώματα, τα κείμενα, τα logo που επιθυμεί κλπ. Αυτό, αν
και θα γίνει με την καθοδήγηση της Computer Studio, απαιτεί πιο
εξειδικευμένη γνώση (web development) από τον Οργανισμό για την
ενσωμάτωσή της φόρμας υποβολής καταγγελιών και της φόρμας προβολής
υποθέσεων.

## Dashboard υπεύθυνου

To Dashboard για τον Οργανισμό βρίσκεται στη διεύθυνση 
<https://whistleblowing-greece.gr>.

Κάθε πιστοποιημένος υπάλληλος του Οργανισμού μπορεί να εισέλθει (log-in)
χρησιμοποιώντας τη διεύθυνση e-mail του. Μετά το επιτυχημένο log-in, θα
έχει τη δυνατότητα να προβάλλει και να επεξεργαστεί τις υποθέσεις που
έχουν δημιουργηθεί από τους χρήστες του Οργανισμού.

Βλ. συνέχεια για περισσότερα σχετικά με το Dashboard.

# Λειτουργίες Εφαρμογής

## Νέα καταγγελία

Η σελίδα καταγγελιών απευθύνεται στους χρήστες (υπαλλήλους του
Οργανισμού) και παρέχει τις εξής δυνατότητες. Τη δημιουργία νέας
καταγγελίας και την προβολή της εξέλιξης μιας υπάρχουσας καταγγελίας.

Για την υποβολή της καταγγελίας, ο χρήστης θα πρέπει να συμπληρώσει τα
πεδία μιας φόρμας και να να αποδεχτεί κάποιους όρους. Υπάρχει η
δυνατότητα για ανέβασμα αρχείων (όπως εικόνες ή e-mail), ως αποδεικτικά
στοιχεία.

Η αναφορά μπορεί να είναι είτε ανώνυμη, είτε επώνυμη:

-   Στην περίπτωση επώνυμης αναφοράς, συμπληρώνοντας το e-mail, ο
    καταγγέλλων θα ειδοποιείται σε αυτό το e-mail όταν υπάρχει κάποια
    εξέλιξη ή απαίτηση επιπλέον διευκρινήσεων όσον αφορά την υπόθεση.

-   Στην περίπτωση ανώνυμης αναφοράς, θα πρέπει ο καταγγέλλων να
    επισκέπτεται τακτικά τη σελίδα με δική του πρωτοβουλία, ώστε να
    διαπιστώσει τυχόν εξελίξεις.

Μόλις ο χρήστης υποβάλει την αναφορά, θα εμφανιστούν στην οθόνη του ο
αριθμός της υπόθεσης και ένα PIN. Με αυτά τα στοιχεία θα μπορέσει να
κάνει προβολή της υπόθεσης και της πορείας της στο μέλλον.

## Προβολη υποθεσης

Στην σελίδα καταγγελιών υπάρχει η δυνατότητα προβολής μιας υπάρχουσας
αναφοράς. Ο καταγγέλλων, ο οποίος γνωρίζει τον αριθμό αναφοράς και το
PIN, θα μπορεί να τα καταχωρίσει ώστε να δει την τρέχουσα κατάσταση της
αναφοράς και να αποστείλει ένα νέο μήνυμα. Συγκεκριμένα, μπορεί

-   να δει την κατάσταση της υπόθεσης, όπως έχει οριστεί από τον
    υπεύθυνο (όπως «υπό διερεύνηση», «υπό επίλυση», «ολοκληρώθηκε»,
    «απορρίφθηκε», κ.α.).

-   να δει τα υπόλοιπα στοιχεία της υπόθεσης, όπως τα είχε καταχωρίσει ο
    ίδιος.

-   να δει τα μηνύματα ή τις ενημερώσεις που έχει προσθέσει ο υπεύθυνος
    του Οργανισμού.

-   να στείλει ένα νέο μήνυμα με διευκρινίσεις ή να απαντήσει σε κάποια
    ερώτηση του υπεύθυνου, ενώ μπορεί ταυτόχρονα να ανεβάσει και νέο
    αρχείο στην υπόθεση.\
    Για κάθε μήνυμα που έχει στείλει ο καταγγέλλων, θα εμφανίζεται η
    ένδειξη «Διαβάστηκε» αν αυτό το μήνυμα έχει διαβαστεί από τον
    υπεύθυνο του Οργανισμού.

## Διαχείριση υποθέσεων

Η Διαχείριση των υποθέσεων θα γίνεται στο Dashboard του υπεύθυνου. Η
είσοδος του υπεύθυνου γίνεται με προσωποποιημένο link που θα
αποστέλλεται στο e-mail του (passwordless login). Υπάρχει η δυνατότητα
ύπαρξης πολλών υπεύθυνων ανά οργανισμό.

Για κάθε υπόθεση, υποστηρίζονται οι παρακάτω λειτουργίες.

-   Προβολή των στοιχείων της υπόθεσης (ημερομηνία καταγγελίας,
    περιγραφή, συνημμένα αρχεία, στοιχεία καταγγέλλοντος σε περίπτωση
    επώνυμης αναφοράς).

-   Επεξεργασία της κατάστασης (status) της υπόθεσης (όπως «υπό
    διερεύνηση», «υπό επίλυση», «ολοκληρώθηκε», «απορρίφθηκε», κ.α.). Η
    κατάσταση της υπόθεσης θα είναι ορατή στον καταγγέλλοντα.

-   Αποστολή μηνύματος στον καταγγέλλοντα, είτε ενημερώνοντας τον για
    την πορεία της υπόθεσης, είτε ζητώντας περισσότερα στοιχεία.
    Σημειώνεται ότι, αν ο καταγγέλλων έχει κάνει επώνυμη καταγγελία
    χρησιμοποιώντας το e-mail του, τότε θα λάβει ένα e-mail που θα τον
    ενημερώνει να επισκεφτεί τη σελίδα της καταγγελίας και να δει την
    εξέλιξή της υπόθεσης. Αν έχει κάνει ανώνυμη αναφορά, δεν θα
    ειδοποιηθεί, ενώ θα πρέπει ο ίδιος να ελέγχει σε τακτά χρονικά
    διαστήματα για τυχόν εξέλιξη της υπόθεσης.\
    Σε περίπτωση που ένα μήνυμα του υπεύθυνου διαβαστεί από τον
    καταγγέλλοντα, στο Dashboard θα εμφανίζεται η ένδειξη «Διαβάστηκε».
